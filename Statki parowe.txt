11 lutego 1809 roku Robert Fulton opatentował statek parowy. Wynalazca już w 1807 roku zbudował pierwszy parowiec pasażerski, 
a w latach 1812-1814 pierwszy okręt z napędem parowym. 
Dzieje tego wynalazku sięgają jednak czasów, gdy nikomu nie śniła się jeszcze rewolucja przemysłowa.
Przez krótki czas, część badaczy skłonna była zgodzić się, że pierwszy statek parowy powstał w 1543 roku. 
Jego twórcą miał być Blasco de Garay, kapitan hiszpańskiej marynarki i wynalazca. Rzeczywiście, 
jeśli wziąć pod uwagę dokonania Hiszpana, mógł on z powodzeniem uchodzić za pioniera statków z napędem parowym.






