Muzyka towarzyszy człowiekowi od zarania dziejów. W przypadku ludów prymitywnych ściśle wiązała się

z codziennym życiem: obrzędami, polowaniem, religijnym kultem. Do instrumentarium należały takie akcesoria jak pałki i dzidy, 
które służyły do rytmicznego uderzania o ziemię. Co ciekawe w sposób instrumentalny traktowane było własne ciało
 - uderzano dłońmi w uda lub klaskano.

W przypadku muzyki starożytnej zaobserwować można jej większe zastosowanie. 
Jest towarzyszką codziennego życia uboższych warstw, jako rozrywka natomiast służy wyższym warstwom społecznym. 
Zaobserwować możemy stopniowe zacieśnianie się związku muzyki z poezją np.: recytacje poezji przy wtórze instrumentu szarpanego 
- kitary lub aulosu (prototyp oboju). Również w przypadku dramatu starogreckiego można stwierdzić, iż muzyka jest jego nieodłącznym elementem. 
Inną funkcją muzyki w starożytnym świecie jest jej religijne przeznaczenie. 
Na uwagę zasługują tu hymny ku czci Apollona. 
W zakresie teorii muzyki to właśnie w Grecji powstają pierwsze skale muzyczne, których odpowiednikiem stały się w średniowieczu tzw. 
skale modalne lub kościelne.

Dla muzyki średniowiecznej charakterystyczne są melodie chorału gregoriańskiego. Są to jednogłosowe śpiewy kościoła katolickiego, 
uporządkowane i zebrane za papieża Grzegorza VI w VII w n.e. Przeznaczenie tych śpiewów obejmuje liturgię całego roku kościelnego. 
Forma tych melodii z czasem zostaje rozbudowana i do śpiewów jednogłosowych zostają dodane fragmenty dwu lub trzygłosowe. 
Twórcy muzyki średniowiecznej

w dużej mierze pozostają anonimowi, gdyż tworzą nie dla własnej chwały lecz na cześć Boga.



