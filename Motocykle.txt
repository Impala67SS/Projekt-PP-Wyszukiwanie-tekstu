Wszystko zaczęło się w roku 1885, kiedy to Gottlieb Daimler, w celu wypróbowania swojego nowego wynalazku, 
którym był silnik spalinowy, wmontował go w ramę drewnianego wehikułu podobnego do dzisiejszego roweru. 
Tak powstał pierwszy motocykl.

Był to przypadkowy wynalazek. Celem Daimlera było stworzenie czterokołowego powozu napędzanego silnikiem spalinowym, 
a ów "motocykl" miał posłużyć tylko testom jednostki napędowej. Jego twórca nie przypuszczał nawet, że zasadnicze cechy konstrukcyjne
 - silnik spalinowy umieszczony centralnie w ramie między kołami o jednakowej średnicy oraz napęd tylnego koła 
- przetrwają w motocyklach ponad 120 lat.